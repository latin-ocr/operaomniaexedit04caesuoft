AD Lssc'ronmr. 1087

tarium in vm libros divisit, ut Julius Caesar. In editione
tamen vetere nulla est librorum distinctio, quam hic ut in
aliis sumus secuti. Sed quicquid sit de scripto et auctore,
liquet utique anonymum esse, quem Vossius J ulium Celsum
vocat, quo auctore ignoro, nisi sorte, cum legisset, libri
octavi scriptorem haberi Celsum, ut vidimus, nec tamen
alius esset illius libri auctor, quam qui sit praecedentium,
quod nemo iverit inficias, qui vel dictionem vel sententias
attentius consideret, animum induxerit ut crederet totius
hujus operis conditorem esse J ulium Celsum. Fuit autem
anonymus hic Christianus. Laudat testimonium sancti Au-
gustini de morte voluntaria Catonis, et non raro damnat et
irridet gentilium, Romanorum praecipue, in auspiciis et
sacris superstitionem. Nulla in illo antiquitatis sunt ves-
tigia, Quin vix quadringentorum, summum quingentorum
annorum aetatem fert. Nam, ut omittam alia, Morinos
dicit suo tempore Flandros appellari, ct Reges Germaniae
Caesares. Quamvis vero Julii Celsi non sint hi commen—
tarii, si ulli unquam Celsi commentarii extiterunt, de quo
valde dubito, ac non potius decepti sunt omnes, alii, qui
emendatorem operum Caesaris J ulium Celsum habuerunt pro
illorum auctore, alii, qui hunc anonymum crediderunt et
Celsum illum, qui saepe laudatur a scriptoribus, qui ante
trecentos annos vixerunt, quorum supra meminimus, quia,
ut in editione vetusta nostra liber octavus Celsi nomen gerit,
sic forsitan in nonnullis manuscriptis codicibus omnes libri
hoc nomen ostentarunt, quod viri docti observarunt in Cae-
saris quoque commentariis manuscriptis; sunt tamen digni
hi anonymi commentarii, qui ex istis latebris in celebrita—
tem protrahantur. Sic enim satisfiet eruditorum desiderio,
qui olim eum videre gestiunt, inter quos fuit Vir probitate,
doctrina, et cum superesset studio benemerendi de praeclaris
artibus, illarumque cultoribus in primis nobilis Emericus
Bigotius, cujus epistolam ante multos annos ad Nicolaum
Heinsium datam legi, in qua petebat quaedam sibi ex hoc
anonymo describi, optabatque totum aut solum, aut cum
J ulio Caesarc, si quando typis itemm mandaretur, publicari,

