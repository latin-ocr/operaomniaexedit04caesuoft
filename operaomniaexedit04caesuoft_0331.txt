DE vt'rA sumi CAEsAms. 1725

quamobrem resistere vobis non est nostri propositi: sed in potesta-
tem vestram nos et nostra committimus: unum hoc exposcimus, si
tanta est clementia tua Caesar, quanta fama loquitur, si salutem
nobis tribuis, ut arma non auferas: vicini enim nostri omnes fere
nos oderunt, nobisque invident, a quibus nos amissis armis prote·
gere nequeamus: alioquin optabilius est, quidquid libuerit a vobis
talibus viris pati, quam suppliciis ad necem dedi ab iis, quibus iin-
perare consuevimus! Ad haec Caesar: ‘Servassem‚’ inquit, ‘vos
libentius sivos dedissetis antequam muris machinas admoverem:
sed et nunc servabo magisque in vobis naturam, moremque meum,
quam meritum vestrum sequar. Ita tamen ut sine armorum tradi-
tione deditio non procedat. Nam quod de odio vicinorum dicitis
curandum mibi linquite: ego indemnitati vestrae providebo, ut
Nerviorum providi, jubendo finitimis ne vos laedant. Jussu rne0‚
quam vestris armis eritis tutiores.’ Hoc praecepto vis armorum
ingens tradita: sed et magna pars retenta, atque abdita, ut ab iis
qui metu belli, non amore pacis agebantur, traditum quoque opi-
dum. Et quietus ille dies fuit; nocte proxima Caesar milites suos
muris egredi claudique portas jusserat, ne quid injuriae cives a
militibus paterentur: [53] sed huic Caesareae pietati hostium fraus
³ obictns erat. Itaque barbarica ⁸⁵lenitate mutato repente consilio
rebellarunt: neque victori opidum abstulisse contenti, castra etiam
invasere, tanto impetu, tantoque ardore, non modo contra Roma-
nam virtutem, sed contra iniquitatem etiam locorum, ut facile
apparet, desperantes de salute pugnare. Eo congressu ex illis ad
quatuor milia cecidere: caeteris intra opidum compulsis: sic omni
penitus spe abjecta ut die proxima frangentibus portas Romanis
nullus obstiterit: captum opidum, ³⁶venditque omnes, quorum
turbam quinquaginta trium milium numerum implesse compertum
fuit. Per eosdem dies a legato Caesaris P. Crasso, quem modo ad
venetos, aliosque quamplures populos, qui extremum accolunt
Oceanum praemiserat, nuntiatur, omnes illas gentes sponte sub
Romanum imperium venisse. Jam ad Barbaros, qui trans Rhenum
habitant, Romanae Caesareaeque virtutis et clementiae fama perve-
nerat, ⁸⁷adeo percrebuerat, ut omnes ultro ad Caesarem legatos
mitterent: qui se et daturos obsides et jussa facturos ⁸⁸spouderuut,

⁷8⁵ Lege, levitam—86 Lege, venditique-87 Forte, adeoque—88 Lege,
spoponderunt.

