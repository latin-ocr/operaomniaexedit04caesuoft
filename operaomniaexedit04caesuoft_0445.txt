1)ss vir». sunu oAESAius. 1837

liceretne civibus, quod fugitivis interdum ac praedonibus licuisset,
legatos de pace mittere, nc cives inter se funesto Marte concurre-
rent, et suorum manibus Romanuin everterent imperium: multa
quoque humilia verba, et quae, ut (lixi, timentis videri possent nisi
a Caesare dicerentur. Paret ille et ad ripam amnis profectus man·
data sui ducis exequitur, et ab utraque partium ingenti silentio
auditus est; responsumque ab adverso, quod Aulus Varro die
proxima ad colloquium veniret: legati autem tuto et venire possent
et quae vellent loqui. Vatinio quoque dies eadem ad reditum
proefixa: qui cum venisset, et ille ad cundem¹³ rediisset, turba
ingens utrinque convenerat, intentis ut videbatur ad pacem animis
dum res ad bonum exitum prona esset. Labienus prodiit, et cum
Vatinio colloqui coepit atque contendere, ut qui ingenti odio Caesa-
rem odisset : [197] tela utrimque missa sermonem dirimere. Vati-
nium armis milites protexerunt, multi autem vulnerati, nominatim
Cornelius Balbus et centuriones militesque alii: hunc effectum
inter Pompejanos habuit per Caesarem tam humiliter pax delata.
Labienus vero quasi facinoris compos egregii: ‘ Desinite‚' inquit,
‘jam de pace agere: pax enim nisi trunco et oblato nobis capite
Caesaris nunquam erit:' dictum pessimum et nescio iniqui magis
hominis, an amentis. Venerat in Epirum Caesar, rebus in Italia
pro tempore dispositis, propter festinationem quidem fine non
expectato, sed relicto ad Brundusium Antonio cum parte exercitus,
quam trajecisse nequiverat ε ut conquisitis scilicet ac resectis navi-
bus, ille eam arrepta oportunitate trajiceret, quod cum cupienti
non satis expediretur, tanta erat impatientia expectandi: ad evo·
candos viva voce, quos saepe nequidquam literis evocasset, tumi-
dum ventis mare ingredi piscatoria cimba solus intempesta nocte
non timuit: sed rejectus ad terram fluctu valido, iter temerarium,
non metu, sed necessitate destituit: nota est vox ejus ad exterritum
nocturno aequore ¹4eoque periculo gubernatorem: ‘ Quid tu me-
tuis, Caesarem vehis-⁹ Consecuto cum omnibus copiis paucis die·
bus Antonio, et admotis ad hostem castris, indies magis ac magis
instabat, nuuc aciem explicando, nunc hostes ad proeliuni irritando,
nunc Durachium oppugnando: et perosus moras, et celeritatis
avidissimus; cupiensque vehementer, ut quicunque futurus esset
belli exitus, statim esset: omnia frustra: nam et Durachium in-

13 Adde, locum-14 Forte, atque,

